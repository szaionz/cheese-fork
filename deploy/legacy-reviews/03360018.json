{"posts": [{"author": "מישהו", "difficultyRank": 3, "generalRank": 4, "semester": "202102", "text": "שם המרצה: יואכים בהר\nחוות דעת - הרצאות: בשנה שלי זאת הייתה הפעם הראשונה שנפתח הקורס. היו אולי חמש הרצאות ועוד שלושה תרגולים ובשאר השבועות לא למדנו דברים. לפעמים היו מפגשים של כמה דקות שבהם היית צריך לדווח למרצה את ההתקדמות בפרויקט של הקורס. ההרצאות בסדר אבל לא וואו. לומדים בהן על כמה סוגים של רשתות נוירונים ויש הרצאת פתיחה נחמדה וגם הרצאה על wavelets והרצאה על תחרויות בתחום של למידת מכונה על דאטה פיזיולוגי. אלה בגדול כל ההרצאות. ההרצאות לא מלמדות הרבה על למידה עמוקה בתכל'ס.\n\nשם המתרגל/ת: ערן זבולוני\nחוות דעת - תרגולים: היו שלושה תרגולים ארוכים שמה שעושים בהם זה לשמוע את ההסבר של המתרגל על איך עושים למידה עמוקה על דאטה פיזיולוגי מול הקוד שלו ב-pytorch. לפעמים גם הסטודנטים כותבים בעצמם קוד בזמן התרגול. התרגולים מאוד מלמדים אבל הם לא מוקלטים ואין כמעט זמן לכתוב בהם אז יש דברים שמוסברים במהירות שלא מאפשרת לזכור אותם כל כך טוב, גם אם מצליחים להבין אותם בזמן אמת.\nטיפ: כדאי לדעת טוב את החומר של התרגולים הקודמים כשמגיעים לתרגול חדש.\n\nשעורי הבית: אין. יש פרויקט שמגישים בסוף המועדי א'. הפרויקט ובכללי כל הקורס מניח שאתה יודע הרבה דברים קטנים פרקטיים של למידת מכונה וגם למידה עמוקה שאתה לא בהכרח תדע גם אם עשית את הקורס הראשון של יואכים בלמידת מכונה (\"מערכות לומדות\"). נניח מלמדים בקורס איך מריצים אימון על רשת נוירונים אבל יש הרבה דברים שאפשר לשנות בה כדי לשפר אותה ואת זה לא מלמדים.\n\nהמבחן: אין.\n\nהשורה התחתונה: הקורס נחמד ולא קשה מדי למרות שהוא כן דורש השקעה על הפרויקט. אם רוצים לדעת למידה עמוקה טוב עדיף לעשות את הקורס של מדמ\"ח או חשמל בנושא ואם רוצים ספציפית לדעת על למידה עמוקה עבור סדרות עתיות הקורס של יואכים סבבה.", "timestamp": 1660819895891}]}
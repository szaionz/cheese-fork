{"posts": [{"author": "אחר", "difficultyRank": 1, "generalRank": 5, "semester": "202301", "text": "שם המרצה: פרופ' שמעון גפשטיין\nחוות דעת - הרצאות: יש הרצאות מעניינות ויש שלא. בערך חצי מההרצאות מועברות ע\"י שמעון, והחצי השני ע\"י מרצים אורחים שהוא מזמין, שכל אחד מומחה בתחום אחר הקשור לקיימות בהקשר הביולוגי. בסך הכל נחמד. הנוכחות בהרצאות לא הייתה חובה (לא בדקו נוכחות כל הסמסטר), אך בהרצאות שבהן הגיעו מרצים אורחים המרצה ביקש נוכחות פיזית גדולה יותר. אבל שוב, לא נאכפה נוכחות בשום צורה, ורוב ההרצאות הוקלטו בזום.\n\nשם המתרגל/ת: אין\nחוות דעת - תרגולים: אין\n\nשעורי הבית: אין\n\nהמבחן: לא עשיתי. לא יודע אם זה יהיה בכל סמסטר, אבל המרצה נתן אפשרות לוותר על המבחן, ולהמיר אותו בכתיבת ערך בויקיפדיה הקשור לאחד מנושאי הקורס. כתיבת הערך נעשית בשיתוך של החממה החברתית בטכניון. צריך בעיקרון לבחור אחד מהנושאים עליהם דובר בקורס ולכתוב עליו ערך חדש (מינימום 1500 מילים) או להרחיב ערך קיים (מינימום 1000 מילים). הערכים שנכתבו עוברים ביקורת ע\"י נציגה מויקיפדיה, ואחרי תיקונים עוברים לאישור של המרצה, שנותן עליהם ציון. לוח הזמנים לכתיבת הערך הוא דיי גמיש - הגשת הערך הסופי (לאחר הביקורת של הנציגה) הייתה צריכה להיות עד סוף המועד ב'. בסך הכל אופציה טובה אם רוצים להימנע ממבחן. \n\nהשורה התחתונה: קורס חביב, למרות שטרם קיבלנו את הציונים על הערכים בויקיפדיה. ומאוד חשוב - זה קורס שנחשב כמל\"ג (כמו שאר הקורסים של הומניסטיים), ולכן אם בא לכם מל\"ג קליל בלי נוכחות חובה, ועם אפשרות לעבודה בלי מבחן - זה הקורס בשבילכם!", "timestamp": 1716325210926}]}
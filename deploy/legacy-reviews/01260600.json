{"posts": [{"author": "אסף", "difficultyRank": 4, "generalRank": 4, "semester": "202201", "text": "מדריכת מעבדה: אליסה\n\nמעבדה מתקדמת שבה בוחרים 3 ניסויים מתוך 4 (NMR, התמרת פורייה, ספקטרוסקופיית מסות ובורות קוונטיים).\n\nהמעבדה מתבצעת בזוגות.\n\nבמפגש הראשון של הסמסטר יש שיחת פתיחה שבה מתחלקים לזוגות, בוחרים את הניסויים וקובעים את הסדר שבו הם יבוצעו.\nלאחר מכן כל ניסוי מתבצע לאורך ארבעה שבועות כאשר המפגש הרביעי מיועד לעבודה על הדוח ו/או סיום של המדידות במידה ולא הספקתם או חזרה על מדידות במידת הצורך.\n\nבמעבדה (לפחות בסמסטר שלי ובסמסטרים קודמים) **אין בחני כניסה**!\nזה הופך את הקורס בתור קורס מעבדה לפחות עמוס יחסית לדעתי אבל קחו בחשבון שהמדריכים כן ישאלו שאלות כדי לוודא שלא באתם בלי לדעת כלום.\n\nהדוחות כבדים וארוכים אבל ניתן להקדיש את מפגש המעבדה הרביעי כדי לעבוד עליהם. בעצם לא חובה להגיע למעבדה במפגש הרביעי אם סיימתם את המדידות לאותו הניסוי. בכל מקרה, זה מוריד משמעותית מהעומס.\n\nשימו לב במידה והמרצה / האחראי האקדמי של המעבדה הוא פרופ' זוהר אמיתי, הוא לא יאשר לכם לקחת את המעבדה אם עוד לא עשיתם את הקורס בספקטרוסקופיה מולקולרית / נכשלתם בו.\nגם אם אתם לוקחים אותו במקביל וגם אם אתם מספיק בקיעים בחומר הרקע מהקורס שרלוונטי למעבדה (בינינו, לא זכור לי שהשתמשתי בידע מהקורס בכלל), הרישום שלכם יוסר. לא אכפת לו שספקטרוסקופיה זה קורס חובה ומי שנכשל בו / טרם עשה אותו במילא חייב לעבור אותו מתישהו.\n\nקחו את זה בחשבון כי השותף המיועד שלי לסמסטר קיבל את הציון של המועד ב' אחרי שיחת הפתיחה. בגלל שהוא לא עבר הרישום שלו בוטל ונאלצתי לעבוד באופן עצמאי, כלומר יותר עבודה בזמן ביצוע המדידות (שמן הסתם לוקחות יותר זמן כשעובדים עצמאית) ובמיוחד אח\"כ על הדוח.\n\n\nמעבר לזה, בשורה התחתונה, מעבדה מתקדמת מומלצת.\nעודד תמיד זמין לשאלות ואפשר אפילו לתאם זמנים שונים למעבדה במקום היום שרשום רשמית במערכת במידה ומצליחים לתאם זאת עם שאר הסטודנטים והמדריכים.", "timestamp": 1678784275856}]}